# BackEndBootcampWithCSharp

Soap Nedir ?

SOAP(en: Simple Access Protocol ,tr: Basit Nesne Erişim Protokolu) en temel anlamda, internet üzerinden küçük miktarda bilgileri yada mesajları aktarma protokoludur. SOAP mesajları XML formatındadırlar ve genellikle HTTP(Hyper Text Transfer Protocol) protokolu(bazende TCP/IP) kullanılarak gönderilirler. SOAP ,XML tabanlı kullanıma mecbur bırakır. Bu konuda esnek değildir.

Json nedir?

Json, Javascript uygulamaları için oluşturulmuş bir veri formatıdır. Javascript Object Notation’ın kısaltmasıdır. JSON’un temel amacı veri alış verişi yaparken daha küçük boyutlarda veri alıp göndermektir.

JSON → 5 Veri tipini içinde barındır

· Number

· String

· Array

· Boolean

· Object

· Null

Json türündeki veriler iki parçadan oluşur: key (anahtar) ve value (değer). Anahtar’da nesnenin hangi özelliğinin olduğu (koddaki değişken ismi gibi düşünülebilir) tanımlanırken değerde ise anahtar özelliğinin değeri (değişkenin değeri) tanımlanır. Nesnelerdeki anahtar ve değerler string türünde tanımlanır.

XML nedir ?

XML(eXtensible Markum Language), interneti kullanarak veri alışverişi yapan sistemler ve platformlar arasındaki veri iletişimini standart hale getirmek için tasarlanan bir işaretleme dilidir.

En önemli özelliği verileri belli bir yapıda derleyip, başkalarının bu verileri kullanmasına imkan tanımasıdır.

XML, HTML gibi hiyerarşik bir işaretleme dilidir. Ancak XML’de kullanılan etiketler, HTML’den farklı olarak kişiler tarafından belirlenir. İsimlendirme konusunda insiyatifi bize bırakan XML, diğer konularda katı ve kesin kurallara sahiptir.

Bir XML dosyası oluşturulurken aşağıdaki kurallara uyulması gerekir.

· XML etiketleri hiyerarşik bir yapıda oluşturulmalıdır.

· Açılan etiketler mutlaka kapatılmalıdır.

· XML’ de etiketlere nitelik atanabilir.

· Xml Case Sensitive bir dildir.

XML dili günümüzde veri iletimiyle alakalı her alanda sıklıkla kullanılmaktadır. Günümüzde web siteleri için site haritası oluşturma, veritabanlarının aktarılması, yazılım paketleri içerisindeki bağımlılıkların tanımlanması, finansal verilerin iletimi, dosya sistemlerinin oluşturulması, bilimsel içeriklerin depolanması gibi yüzlerce alanda XML teknolojisi kullanılmaktadır.

