# BackEndBootcampWithCSharp

IIS (Internet Information Services), Microsoft tarafından meydana getirilmiş olan bir İnternet bilgi sunucusudur. Daha basite indirgeyecek olursak IIS, işletim sistemi olarak Windows tabanı kullanan web sunucularında bulunur ve Asp.Net web yazılımlarının kolaylıkla görüntülenmesine yardımcı olur. Asp.Net diliyle geliştirilen tüm uygulamalar IIS üzerinde yer alır ve aynı şekilde IIS ile birlikte çalıştırılabilirler.

IIS Sadece web sunucusu Windows tabanlı olan sunucuların içerisinde yer alır ve en güncel sürümü şuan için IIS 8 olarak bilinen sürümüdür. IIS’i kullanmak için ayrıca basit bir kurulum işlemini kendi bilgisayarınızın üzerine gerçekleştirebilir ve IIS’i localhost içerisinde kullanabilirsiniz.


Firewall bilgisayar sistemleri için üretilen güvenlik duvarı sistemleridir. Firewall cihazları ise bu yazılımların uygun donanımlarla birleştirilerek üretilmesinden meydana gelmiş olan fiziksel ürünlerdir. Firewall kelimesi Türkçe'de “güvenlik duvarı” olarak ifade edilir.
Güvenlik duvarları yani firewall sistemleri, gelen ve giden tüm ağ trafiğini kontrol ederek belirli filtrelerden geçirip, ağ trafiği içerisindeki zararlı eylemleri durdurmayı amaçlar. Bu sayede ağ güvenliği sağlanır. Şirket içi ağ veya ağlar üzerindeki cihaz ve bilgisayarlarınızı diğer ağlar (internet) üzerinden gelecek saldırılara karşı koruyan, iç ve dış ağlar arası ağ trafiğini (network) belirli kurallara göre denetleyen bir güvenlik mekanizmasıdır.
Temel olarak firewall, network üzerinde kendisine gelen paketlerin ulaşması gereken yerlere (önceden tanımlanmış kurallarla) gidip gidemeyeceğine karar verir. Güvenlik duvarı üzerinde belirtilmiş kuralla uymayan trafiği engelleyerek koruma sağlanır. Ayrıca birçok firewall, kullanıcıların istek paketlerini ağa gitmeden önce karşılayacağı bir Proxy sunucusuna sahip olabilir veya bir Proxy ile birlikte çalışabilirler.

Firewall sistemleri donanım ve yazılım tabanlı olarak ikiye ayrılırlar. Yazılım tabanlı olan Firewall uygulamaları genelde istemci veya sunucular üzerindeki işletim sistemlerine kurulur. Donanım tabanlı firewall cihazları ise özel donanımlar üzerinde çalışan sistemlerdir.

Günümüz teknoloji dünyasında firewall cihazları gelişerek komplike bir çözüm halinde sunulmaktadır. UTM (Unified Threat Management) şeklinde isimlendirilen “Birleşik Tehdit Yönetimi” olarak adlandırdığımız güvenlik cihazları son dönemin popüler güvenlik duvarları haline gelmiştir. Artık bu güvenlik duvarları IPS, IDS, Web Filtreleme, Uygulama Filtreleme, Hotspot, VPN, 5651 Log Yönetimi gibi özelliklere de sahip olarak karşımıza gelmektedir.
